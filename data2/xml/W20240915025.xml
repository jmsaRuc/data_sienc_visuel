<?xml version="1.0" encoding="utf-8"?>
<Dokument id="idf816e5e3-92b0-4665-976a-702a69c66f39" SchemaLocation="http://www.retsinformation.dk/offentlig/xml/schemas/2022/05/17/AFG.Retsinfo.LexDania_2.1.xsd">
  <Meta id="id4ef351aa-25d8-4f01-a9c1-0bfb0bdec572">
    <DocumentType>KEN#LOKDOK23</DocumentType>
    <Rank>W</Rank>
    <AccessionNumber>W20240915025</AccessionNumber>
    <DocumentId>CS001728</DocumentId>
    <UniqueDocumentId>242481</UniqueDocumentId>
    <DocumentTitle>Udlændingenævnets afgørelse af 8. januar 2024 – Administrativ udvisning – Ulovligt ophold – Nedsættelse af indrejseforbud</DocumentTitle>
    <Year>2024</Year>
    <DiesSigni>2024-01-08</DiesSigni>
    <DateOfSubmit id="submit_1" />
    <EndDate REFid="submit_1">2024-03-20</EndDate>
    <Status>Valid</Status>
    <Number>9150</Number>
    <AnnouncedIn>Retsinformation</AnnouncedIn>
    <Concerns id="concerns_1" />
    <Ref_Accn REFid="concerns_1">A20230107929</Ref_Accn>
    <Ref_Af REFid="concerns_1">2023-08-10</Ref_Af>
    <Ref_Text REFid="concerns_1">Bekendtgørelse af udlændingeloven</Ref_Text>
    <Republished>Nej</Republished>
    <JournalNumber>VAU_2024_6</JournalNumber>
    <Ministry>Udlændinge- og Integrationsministeriet</Ministry>
    <AdministrativeAuthority>Udlændingenævnet</AdministrativeAuthority>
  </Meta>
  <TitelGruppe id="idc43ac179-7275-4beb-979c-c0481d11edb9">
    <Titel id="idec7f6eaa-2b56-4f14-9d6a-0efd740a7f54">
      <Linea>
        <Char>Udlændingenævnets afgørelse af 8. januar 2024 – Administrativ udvisning – Ulovligt ophold – Nedsættelse af indrejseforbud</Char>
      </Linea>
    </Titel>
  </TitelGruppe>
  <DokumentIndhold id="idf25282ef-97ab-4489-af59-627db49fadc9">
    <TekstGruppe id="idd08a6561-d3ae-4787-8b96-4dc94861f337">
      <Exitus>
        <Linea>
          <Char formaChar="Bold">Udlændingenævnet stadfæstede i januar 2024 Udlændingestyrelsens afgørelse om udvisning af en statsborger fra USA med et indrejseforbud til Schengenområdet i et ½ år.</Char>
        </Linea>
      </Exitus>
      <Exitus />
      <Exitus>
        <Linea>
          <Char>Sagens faktiske omstændigheder</Char>
        </Linea>
      </Exitus>
      <Exitus />
      <Exitus>
        <Linea>
          <Char>Klageren blev anholdt og sigtet for ulovligt ophold for at have opholdt sig i Danmark i 296 dage uden den fornødne tilladelse.</Char>
        </Linea>
      </Exitus>
      <Exitus />
      <Exitus>
        <Linea>
          <Char>Klageren var født og opvokset i USA, hvor hun også var statsborger.</Char>
        </Linea>
        <Linea>
          <Char>Klagerens forældre på henholdsvis 82 og 90 år, var danske statsborgere og bosat i Danmark.</Char>
        </Linea>
        <Linea>
          <Char>Klageren havde endvidere en søster, der boede i Danmark.</Char>
        </Linea>
        <Linea>
          <Char>Klageren havde oplyst, at hun havde været i Danmark for at hjælpe sine forældre med at flytte på plejehjem og sælge deres bolig.</Char>
        </Linea>
      </Exitus>
      <Exitus />
      <Exitus>
        <Linea>
          <Char>Følgende fremgik bl.a. af Udlændingestyrelsens afgørelse:</Char>
        </Linea>
      </Exitus>
      <Exitus />
      <Exitus>
        <Linea>
          <Char>”[Udlændingestyrelsen] har ved afgørelsen lagt til grund, at du er statsborger i USA, og at du […] september 2022 indrejste i Danmark.</Char>
        </Linea>
      </Exitus>
      <Exitus>
        <Linea>
          <Char>[Udlændingestyrelsen] har endvidere lagt til grund, at du ikke var i besiddelse af gyldigt visum eller opholdstilladelse, da du henvendte dig til Politiet i Kastrup Lufthavn […] oktober 2022.</Char>
        </Linea>
      </Exitus>
      <Exitus>
        <Linea>
          <Char>[Udlændingestyrelsen] har på den baggrund vurderet, at du ikke opfylder betingelserne for at indrejse og opholde dig i Danmark, idet du som statsborger i USA ikke kan indrejse og opholde dig i Danmark uden at være i besiddelse af gyldigt visum eller opholdstilladelse, når du forinden har opholdt dig i Schengenområdet i mere end 90 dage ud af de seneste 180 dage.</Char>
        </Linea>
      </Exitus>
      <Exitus>
        <Linea>
          <Char>[Udlændingestyrelsen] har vurderet, at der i sagen ikke er oplyst om forhold som nævnt i udlændingelovens § 26, der kan føre til, at en afgørelse om udvisning må antages at virke særligt belastende for dig.</Char>
        </Linea>
      </Exitus>
      <Exitus>
        <Linea>
          <Char>Udlændingestyrelsen finder herudover, at der ikke er grundlag for at undlade at fastsætte et indrejseforbud, jf. udlændingelovens § 32, stk. 3, idet der ikke er oplyst om særlige grunde, herunder hensynet til familiens enhed, der taler herfor.</Char>
        </Linea>
      </Exitus>
      <Exitus>
        <Linea>
          <Char>Udlændingestyrelsen finder endvidere, at der ikke er grundlag for at fastsætte indrejseforbuddet for en kortere periode end ½ år, jf. udlændingelovens § 32, stk. 5, nr. 2, idet der ikke er oplyst om ganske særlige grunde, herunder hensynet til familiemæssige og sociale tilknytninger, der taler herfor.</Char>
        </Linea>
        <Linea>
          <Char>”</Char>
        </Linea>
      </Exitus>
      <Exitus>
        <Linea>
          <Char>Udlændingenævnets afgørelse</Char>
        </Linea>
      </Exitus>
      <Exitus>
        <Linea>
          <Char>”Udlændingenævnet ændrer ikke Udlændingestyrelsens afgørelse af […] oktober 2023 af de grunde, som Udlændingestyrelsen har anført.</Char>
        </Linea>
        <Linea>
          <Char>Det betyder, at nævnet er kommet til samme resultat som Udlændingestyrelsen.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet henviser i den forbindelse til, at en udlænding kan udvises, hvis udlændingen opholder sig her i landet uden fornøden tilladelse.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet har supplerende til Udlændingestyrelsens vurdering af, hvorvidt udvisning må antages at virke særligt belastende for [klageren], jf. udlændingelovens § 26, stk. 1, lagt vægt på, at [klageren] er statsborger i USA, at [klageren] ikke har haft et længerevarende lovligt ophold i Danmark, og at der ikke foreligger oplysninger om sådanne ganske særlige grunde, herunder hensynet til familiens enhed eller etableringen af et privatliv, jf. Den Europæiske Menneskerettighedskonvention (EMRK) artikel 8, eller oplysninger om alvorlige helbredsmæssige forhold, der kan føre til, at en udvisning må antages at virke særligt belastende for [klageren].</Char>
        </Linea>
      </Exitus>
      <Exitus>
        <Linea>
          <Char>Det forhold, at [klageren] har oplyst, at hendes forældre bor i Danmark, kan ikke føre til en ændret vurdering, da EMRK artikel 8, om retten til familieliv efter praksis primært beskytter den traditionelle kernefamilie – dvs. ægtefæller, faste samlivspartnere og deres mindreårige børn, og at der kun, hvor der foreligger et særligt afhængighedsforhold mellem et voksent barn og dets forælder, f.eks. hvor forælderen har været en del af det voksne barns husstand i en længere periode, af den grund ikke bør ske udvisning.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet har herved lagt vægt på, at [klagerens] forældre ikke er en del af den beskyttede familiekreds efter EMRK artikel 8, og at det heller ikke er dokumenteret, at [klagerens] forældres helbredsmæssige udfordringer betyder, at der foreligger et særligt afhængighedsforhold mellem hende og forældrene.</Char>
        </Linea>
      </Exitus>
      <Exitus>
        <Linea>
          <Char>For så vidt angår retten til privatliv, jf. EMRK artikel 8, henviser Udlændingenævnet til, at i sager omhandlende udlændinge, udgør ”privatliv” ifølge praksis fra Den Europæiske Menneskerettighedsdomstol den pågældendes samlede sociale bånd til opholdslandet, herunder i form af længerevarende lovligt ophold, alderen ved indrejse, sproglig tilknytning, bopæl, fritidsaktiviteter, uddannelse, arbejde og voksne familiemedlemmer.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet har i forhold til vurderingen af privatliv lagt vægt på, at [klagerens] tidligere besøg i Danmark må antages at have været af kortere varighed af maksimalt 90 dage inden for en periode på 180 dage, hvor [klageren] har opholdt sig visumfrit, at der ikke foreligger oplysninger om, at hun skulle have taget uddannelse eller haft lovlig beskæftigelse eller fritidsaktiviteter i Danmark, og at [klagerens] tilknytning til USA, hvor hun er født og er statsborger må antages at være stærkere end hendes tilknytning til Danmark.</Char>
        </Linea>
        <Linea>
          <Char>Det kan ikke føre til en anden vurdering, at [klageren] taler dansk og har voksne familiemedlemmer i Danmark, da sagens samlede oplysninger ikke taler herfor.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet vurderer således, at der til sagen ikke er fremlagt oplysninger, der taler for, at [klageren] har etableret et beskyttelsesværdigt familie- eller privatliv i Danmark, jf. EMRK artikel 8, og at [klageren] således ikke kan antages at have opnået en så væsentlig tilknytning til Danmark, at hun af den grund ikke kan udvises.</Char>
        </Linea>
      </Exitus>
      <Exitus>
        <Linea>
          <Char>Efter gældende regler meddeles en udlænding et indrejseforbud på 2 år i forbindelse med administrativ udvisning efter udlændingelovens § 25 a, jf. § 32, stk. 4, nr. 1.</Char>
        </Linea>
      </Exitus>
      <Exitus>
        <Linea>
          <Char>Efter udlændingelovens § 32, stk. 3, kan udlændingemyndighederne i særlige tilfælde, herunder af hensyn til familiens enhed, undlade at fastsætte et indrejseforbud.</Char>
        </Linea>
        <Linea>
          <Char>Det fremgår af forarbejderne til bestemmelsen, at der bl.a. kan undlades fastsat et indrejseforbud ved akut opstået sygdom, der har hindret en udrejse eller hvis overskridelsen af udrejsefristen ikke skyldes forhold hos udlændingen, eller som kan lægges udlændingen til last.</Char>
        </Linea>
        <Linea>
          <Char>Det fremgår desuden af bestemmelsens forarbejder, at muligheden for at undlade at fastsætte et indrejseforbud alene forudsættes anvendt, hvis indrejseforbuddet i sig selv, det vil sige uanset varigheden af indrejseforbuddet, vurderes uproportional.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet vurderer, at der ikke er grundlag for at undlade at fastsætte et indrejseforbud, jf. udlændingelovens § 32, stk. 3, idet der ikke er oplyst om særlige grunde, der taler herfor.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet har videre lagt vægt på, at det ikke er dokumenteret, at [klagerens] forældre har lidt af en akut opstået sygdom, der har hindret hendes udrejse.</Char>
        </Linea>
        <Linea>
          <Char>Det fremgår derimod af lægens skrivelse af […] maj 2023, at [klagerens] mor igennem længere tid har lidt af kroniske sygdomme, ligesom det af sagens øvrige oplysninger fremgår, at [klagerens] mor har været invalid siden hun var 40 år, at hun var 82 på tidspunktet for [klagerens] anholdelse, at [klagerens] far på dette tidspunkt var 90 år, og at forværrelsen af deres helbred skete gradvist.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet har endvidere lagt vægt på, at [klageren] har haft et overstay på 296 dage, og at hun til politiet har oplyst, at hun var klar over, at hun burde have søgt om tilladelse til at forlænge til ophold i Danmark.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet har på baggrund heraf lagt vægt på, at [klageren] har været vidende om sit lange overstay, men ikke har rettet henvendelse til de danske udlændingemyndigheder med henblik på at sikre sit lovlige ophold i Danmark.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet skal hertil bemærke, at det påhviler en udlænding at holde sig orienteret om, hvilke betingelser der er knyttet til indrejse og ophold i Danmark, herunder rettidigt at søge om de fornødne tilladelser.</Char>
        </Linea>
      </Exitus>
      <Exitus>
        <Linea>
          <Char>Det er på den baggrund Udlændingenævnets vurdering, at det ud fra sagens samlede oplysninger er proportionalt at fastsætte et indrejseforbud.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet vurderer dog, ligesom Udlændingestyrelsen, at indrejseforbuddet skal fastsættes for en periode på ½ år, jf. udlændingelovens § 31, stk. 5, nr. 2, idet der foreligger ganske særlige grunde, herunder hensynet til familiemæssige- og sociale forhold, som taler for at fastsætte et indrejseforbud for en kortere periode end 2 år.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet har herved lagt vægt på, at [klageren] efter det oplyste har været i Danmark mange gange i løbet af sit liv for at besøge sine forældre og sin søster, og at hun ved sit seneste besøg opholdt sig i Danmark for at passe sine forældre, som er ældre og svagelige, samt tage sig af forskellige praktiske anliggender for hendes forældre.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet har desuden lagt vægt på, at det af lægens skrivelse af […] maj 2023 fremgår, at [klagerens] forældre har været meget syge og indlagt i flere perioder, hvilket har medført et plejebehov, som [klageren] har været meget involveret i.</Char>
        </Linea>
        <Linea>
          <Char>”</Char>
        </Linea>
      </Exitus>
      <Exitus />
      <Exitus>
        <Linea>
          <Char>VAU/2024/6</Char>
        </Linea>
      </Exitus>
      <Exitus />
    </TekstGruppe>
  </DokumentIndhold>
</Dokument>
<?xml version="1.0" encoding="utf-8"?>
<Dokument id="idce97e123-8b31-4dd8-b6f0-2683519e470d" SchemaLocation="http://www.retsinformation.dk/offentlig/xml/schemas/2022/05/17/AFG.Retsinfo.LexDania_2.1.xsd">
  <Meta id="id23c7aa83-59e9-4354-aa45-10f50b37625c">
    <DocumentType>KEN#LOKDOK23</DocumentType>
    <Rank>W</Rank>
    <AccessionNumber>W20240915225</AccessionNumber>
    <DocumentId>CS001734</DocumentId>
    <UniqueDocumentId>242494</UniqueDocumentId>
    <DocumentTitle>Udlændingenævnets afgørelse af 19. februar 2024 – nægtelse af forlængelse– religiøs forkynder – vejledningspligt</DocumentTitle>
    <Year>2024</Year>
    <DiesSigni>2024-02-19</DiesSigni>
    <DateOfSubmit id="submit_1" />
    <EndDate REFid="submit_1">2024-03-21</EndDate>
    <Status>Valid</Status>
    <Number>9152</Number>
    <AnnouncedIn>Retsinformation</AnnouncedIn>
    <Concerns id="concerns_1" />
    <Ref_Accn REFid="concerns_1">A20230107929</Ref_Accn>
    <Ref_Af REFid="concerns_1">2023-08-10</Ref_Af>
    <Ref_Text REFid="concerns_1">Bekendtgørelse af udlændingeloven</Ref_Text>
    <Republished>Nej</Republished>
    <JournalNumber>ERH-2024-7</JournalNumber>
    <Ministry>Udlændinge- og Integrationsministeriet</Ministry>
    <AdministrativeAuthority>Udlændingenævnet</AdministrativeAuthority>
  </Meta>
  <TitelGruppe id="ida6c3180a-88d8-4d12-961e-dec00b8aab2a">
    <Titel id="id0c244f3a-40d4-43e0-9b72-504eb3878226">
      <Linea>
        <Char>Udlændingenævnets afgørelse af 19. februar 2024 – nægtelse af forlængelse– religiøs forkynder – vejledningspligt</Char>
      </Linea>
    </Titel>
  </TitelGruppe>
  <DokumentIndhold id="idb08d2823-00ed-46b9-9228-9d0fbfa9407a">
    <TekstGruppe id="idab0d024f-3c25-4113-ba9b-6a19f4ed5bd7">
      <Exitus>
        <Linea>
          <Char formaChar="Bold">Udlændingenævnets afgørelse af 19. februar 2024 – nægtelse af forlængelse– religiøs forkynder – vejledningspligt</Char>
        </Linea>
      </Exitus>
      <Exitus />
      <Exitus>
        <Linea>
          <Char>Udlændingenævnet omgjorde i februar 2024 Udlændingestyrelsens afgørelse om nægtelse af forlængelse af klagerens opholdstilladelse som religiøs forkynder i Danmark.</Char>
        </Linea>
      </Exitus>
      <Exitus />
      <Exitus>
        <Linea>
          <Char>Sagens faktiske omstændigheder</Char>
        </Linea>
      </Exitus>
      <Exitus>
        <Linea>
          <Char>Klageren blev i juni 2021 meddelt opholds- og arbejdstilladelse som religiøs forkynder i Danmark i medfør af udlændingelovens § 9 f, stk. 1, nr. 1.</Char>
        </Linea>
        <Linea>
          <Char>Ved klagerens seneste ansøgning om forlængelse af sin opholdstilladelse i oktober 2023 kom det frem, at klagerens søn, som havde opholdstilladelse i Danmark som medfølgende familiemedlem til klageren, havde modtaget SU siden oktober 2022 og at klagerens søn af sit uddannelsessted var blevet vejledt om at søge om SU, da han fyldte 18 år.</Char>
        </Linea>
        <Linea>
          <Char>I december 2023 blev klageren meddelt afslag på forlængelse af sin opholds- og arbejdstilladelse under henvisning til, at betingelsen i hans opholdstilladelse om, at klageren og personer, der meddeles opholdstilladelse som følge af familiemæssig tilknytning til klageren ikke modtog offentlig hjælp til forsørgelse under opholdet i Danmark, ikke var opfyldt.</Char>
        </Linea>
      </Exitus>
      <Exitus />
      <Exitus>
        <Linea>
          <Char>Udlændingenævnets afgørelse</Char>
        </Linea>
      </Exitus>
      <Exitus />
      <Exitus>
        <Linea>
          <Char>”Udlændingenævnet finder efter en konkret og individuel vurdering af samtlige af sagens oplysninger grundlag for at ændre Udlændingestyrelsens afgørelse af [december 2023] om afslag på forlængelse af [klagerens] opholds- og arbejdstilladelse som religiøs forkynder.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet vurderer således, [klageren] ikke bør meddeles afslag på forlængelse af sin opholds- og arbejdstilladelse jf. udlændingelovens § 9 f, stk. 1, nr. 1, under henvisning til, at [klagerens] søn, som medfølgende familiemedlem til [klageren], på tidspunktet for Udlændingestyrelsens afgørelse, havde modtaget SU siden oktober 2022, og at betingelserne for [klagerens] og hans medfølgende families opholdstilladelse, herunder betingelsen om, at hverken [klageren] eller hans medfølgende familie må modtage offentlig hjælp til forsørgelse, ikke var opfyldt.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet har ved afgørelsen lagt vægt på sagens samlede oplysninger og dokumentation samt det forhold, at der under Udlændingestyrelsens behandling af sagen fremkom oplysninger af væsentligt betydning for [klagerens] sag, samt at der i forbindelse med [klagerens] klage af [januar 2024] er fremkommet nye oplysninger, herunder dokumentation, af væsentlig betydning for [klagerens] sag.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet har herved lagt vægt på, at det fremgår af sagens oplysninger, at der under sagens behandling i Udlændingestyrelsen i mail af [december 2023] til Udlændingestyrelsen er fremkommet oplysninger om, at [klageren] ikke har været vidende om, at hans søn, har modtaget SU, og at [klageren] efterfølgende, efter samtale med sin søn, er blevet bekendt med, at denne efter rådgivning fra sin uddannelsesvejleder har ansøgt om SU.</Char>
        </Linea>
        <Linea>
          <Char>Det oplyses herudover, at [klagerens søn] ikke var klar over vilkårene for sin opholdstilladelse, ligesom [klagerens søn], umiddelbart efter han blev opmærksom på disse vilkår, kontaktede Uddannelses- og Forskningsstyrelsen for at tilbagebetale den SU, som han havde fået udbetalt.</Char>
        </Linea>
      </Exitus>
      <Exitus>
        <Linea>
          <Char>I forbindelse med ovenstående oplysninger, er der i samme mail vedlagt kopi af mail af [december 2023] sendt fra [klagerens søn] til su@ufm.dk, hvoraf det bl.a. fremgår, at [klagerens søn] anmoder om at tilbagebetale den SU, som han har fået udbetalt.</Char>
        </Linea>
        <Linea>
          <Char>Der er i samme mail vedlagt udskrift fra Uddannelses- og Forskningsstyrelsens hjemmeside, hvoraf det fremgår, at [klagerens søn] den [december 2023] har afmeldt yderligere SU fra januar 2024 indtil videre.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet finder det beklageligt, at Udlændingestyrelsen i anledning af de oplysninger, der fremgår i mail af [december 2023], herunder oplysningerne om, at [klagerens] søn efter rådgivning fra sin uddannelsesvejleder på sin uddannelsesinstitution har ansøgt om SU, ikke har anmodet [klageren], eller [klagerens] søn, om yderligere oplysninger herom, idet Udlændingenævnet finder, at disse oplysninger har væsentlig betydning for [klagerens] sag.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet har herefter lagt vægt på, at der i forbindelse med [klagerens] klage af [december 2023] er fremsendt yderligere oplysninger vedrørende denne rådgivning, herunder en udtalelse fra [klagerens søns] Gymnasium af [januar 2024], hvoraf det fremgår, at [klagerens søns] Gymnasium har vejledt [klagerens] søn, om at ansøge om SU, som de gør med alle deres elever, der er fyldt 18 år.</Char>
        </Linea>
        <Linea>
          <Char>Det fremgår herudover af udtalelsen, at skolen ikke har vidst, at det for [klagerens søns] vedkommende kunne have konsekvenser for familiens opholdstilladelser, idet skolen ikke har været bekendt med betingelserne for familiens opholdsgrundlag.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet bemærker således, at [klagerens søn] i forbindelse med den vejledning han har modtaget fra sit uddannelsessted om at ansøge om SU samtidig ikke er blevet vejledt om konsekvenser heraf, herunder særligt, at det kunne have opholdsretlige konsekvenser for ham og hans familie at modtage offentlig hjælp til forsørgelse, som for eksempel SU.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet har herved lagt vægt på, at en forvaltningsmyndighed i fornødent omfang skal yde vejledning og bistand til personer, der retter henvendelse om spørgsmål inden for myndighedens sagsområde, jf. forvaltningslovens § 7, stk. 1, og principperne om god forvaltningsskik.</Char>
        </Linea>
        <Linea>
          <Char>Vejledningspligten omfatter ifølge praksis også de tilfælde, hvor en borger af en myndighedsperson, herunder en uddannelsesvejleder ved en offentlig uddannelsesinstitution, vejledes til at foretage skridt, der efterfølgende kan have opholdsretlige konsekvenser for borgeren, og hvor det ikke kan afvises, at borgeren ikke ville have foretaget samme skridt om at søge SU, hvis borgeren var blevet vejledt om de opholdsretlige konsekvenser.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet henviser herved til, at formålet med myndighedernes vejledningspligt er at imødekomme borgernes informationsbehov og undgå, at borgerne på grund af fejl, uvidenhed eller misforståelser udsættes for retstab.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet har således ved vurderingen lagt vægt på, at en myndighed skal vejlede på eget initiativ, hvis det fremstår som naturligt og relevant at give borgeren vejledning.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet henviser i den forbindelse til Justitsministeriets vejledning om forvaltningsloven, jf. vedledning nr. 11740 af 4. december 1986, afsnit IV, pkt. 28-31, samt Folketingets Ombudsmands myndighedsguide, overblik 5, jf. https://www.ombudsmanden.dk/myndighedsguiden/generel-forvaltningsret/vejledningspligt/</Char>
        </Linea>
      </Exitus>
      <Exitus>
        <Linea>
          <Char>Udlændingenævnet vurderer, at det til sagen er belyst, at [klagerens] søn har handlet som følge af den rådgivning, som han har modtaget fra sin uddannelsesvejleder, og at det ikke kan afvises, at han ikke ville have ansøgt om – og dermed modtaget –  SU, hvis han var blevet vejledt om konsekvenserne heraf.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet finder efter en konkret vurdering, at [klagerens] søn ikke er blevet behørigt vejledt af sit uddannelsessted, idet han er blevet vejledt om at ansøge om SU, og at den manglende vejledning har medført, at [klageren] og hans familie har mistet deres opholdstilladelser, idet [klageren] den [december 2023] fik afslag på forlængelse af sin opholdstilladelse efter udlændingelovens § 9 f, stk. 1, nr. 1.</Char>
        </Linea>
        <Linea>
          <Char>Begrundelsen var, at [klagerens] søn, siden oktober 2022 har modtaget SU, og at betingelserne for [klagerens] opholds- og arbejdstilladelse, og øvrige medfølgende familiemedlemmers opholdstilladelse, dermed ikke var opfyldt.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet finder herefter, at der er særlige grunde til at fravige betingelsen om selvforsørgelse for så vidt angår perioden fra oktober 2022 frem til december 2023, hvor [klagerens] søn har modtaget SU.</Char>
        </Linea>
      </Exitus>
      <Exitus>
        <Linea>
          <Char>Udlændingenævnet omgør på baggrund af ovenfor anførte grunde Udlændingestyrelsen afgørelse af [december 2023] og tilbagesender sagen til Udlændingestyrelsen med henblik på, at Udlændingestyrelsen tager fornyet stilling til sagen.</Char>
        </Linea>
        <Linea>
          <Char>”</Char>
        </Linea>
      </Exitus>
      <Exitus />
      <Exitus>
        <Linea>
          <Char>ERH/2024/7</Char>
        </Linea>
      </Exitus>
      <Exitus />
    </TekstGruppe>
  </DokumentIndhold>
</Dokument>